<!DOCTYPE html>
<html>
<head>
	<title></title>
</head>
<body>
	<p>မြန်မာတို့၏ အဆန်းကြယ်ဆုံးသော အိမ်နီးချင်းများ - အန်ဒမန်ကျွန်းသူကျွန်းသားများ
အန်ဒမန်ကျွန်း(Andaman Islands)သည် မန္တလေးထက်စာလျှင် ရန်ကုန်နှင့် ပိုနီးပါသည်။ ယနေ့တွင် အိန္ဒိယ၏ တစ်စိတ်တစ်ပိုင်းဖြစ်သည်။ ထိုဒေသတွင် နေထိုင်သော လူမျိုးစုများသည် ကမ္ဘာပေါ်တွင် တစ်သီးတစ်ခြား အဖြစ်ဆုံးသော လူမျိုးစုများ ဖြစ်သည်။

ယနေ့တွင် မူလအန်ဒမန်ကျွန်းသူကျွန်းသားများ ဦးရေမှာ ရာဂဏန်းခန့်သာ ရှိတော့သည်။ သူတို့ ပြောဆိုသော ဘာသာစကားမှာလည်း အခြားမည်သည့် ဘာသာစကားနှင့်မျှ မတူပါ။

မျိုးရိုးဗီဇအရဆိုလျှင် သူတို့သည် အာရှတိုက်သားများနှင့် ပို၍ နီးစပ်ပေသည်။ စိတ်ဝင်စားစရာ ကောင်းသည်မှာ တိဘက်၊ ယူနန်နှင့် ဂျပန်တွင် တွေ့ရှိရသော Y-Haplogroup D-M174 မျိုးရိုးဗီဇအုပ်စုတွင် ပါဝင်ကြောင်း ဗီဇစစ်ဆေးမှုအချို့အရ သိရှိရသည်။ လွန်ခဲ့သောနှစ်ပေါင်း ၆၀၀၀၀ ခန့်က အာဖရိကတိုက်ကို စွန့်ခွာခရီးနှင်လာခဲ့သော၊ နောင်နှစ်ထောင်ပေါင်းများစွာ အကြာတွင် မြန်မာကမ်းစပ်များသို့ ရောက်ရှိလာခဲ့ကာ ထိုမှတဆင့် သြစတြေးလျတိုက်ဘက်သို့ ခရီးဆက်ခဲ့ကြသော ပထမဆုံး လူသားများမှ ယင်းမူလကျွန်းသူကျွန်းသားတို့ ဆင်းသက်လာသည်ဟု သိပ္ဗံပညာရှင်များက ယုံကြည်ကြသည်။ ထိုမှ ခွဲဖြာဆင်းသက်လာသော မျိုနွယ်စုသည် မြောက်ပိုင်းသို့ ခရီးဆက်ခဲ့ကြပြီး အရှေ့အာရှတိုက်တွင် ပထမဆုံး အခြေစိုက်နေထိုင်ခဲ့သော လူသားများ ဖြစ်နိုင်ဖွယ်ရာ ရှိပေသည်။ ရေခဲခေတ်နှောင်းပိုင်းကာလများအတွင်း အန်ဒမန်ကျွန်းသည် မြန်မာပြည်နှင့် ကုန်းမြေချင်း ထိဆက်နေခဲ့သေးသည်။ ထို့နောက် လွန်ခဲ့သော နှစ်တစ်သောင်းခန့်က ပင်လယ်ရေမျက်နှာပြင်များ မြင့်တက်လာသောအခါ ကျွန်းစုများ ဖြစ်လာခဲ့သည်။ ထိုအချိန်မှစ၍ အန်ဒမန်ကျွန်းမှ လူမျိုးစုများသည် ပြင်ပလောကနှင့် အဆက်အသွယ် လုံးဝနီးပါး မရှိဘဲ တစ်သီးတစ်ခြား နေထိုင်လာခဲ့ကြခြင်းဖြစ်သည်။

မြန်မာတို့က ထိုကျွန်းစုများကို ကပ္ပလီကျွန်းဟု ခေါ်သည်။ ထိုအမည်သည် အာရပ်စကားလုံး ကာဖီရာ-Kaffir (ယနေ့ခေတ် လူမျိုးရေးနှိမ့်ချရန် ခေါ်ဆိုသော အသုံးအနှုန်း) မှ ဆင်းသက်လာပြီး မူလအဓိပ္ပာယ်မှာ မွတ်ဆလင်မဟုတ်သူဟု အဓိပ္ပာယ်ရသည်။ ယနေ့တွင် (အထူးသဖြင့် တောင်အာဖရိကတွင်) လူမည်း အာဖရိကန်လူမျိုးများကို ရည်ညွှန်းသည်။

အန်ဒမန်ကျွန်းစုများထဲမှ တစ်ခုဖြစ်သော မြောက်ပိုင်းရှိ ဆန်တီနယ်ကျွန်းတွင်ဆိုလျှင် ပြင်ပလောကနှင့် လုံးဝအဆက်အသွယ်မရှိပေ။ ထိုကျွန်းတွင် နေထိုင်သူများအကြောင်း ကျွန်တော်တို့ လုံး၀ မသိရှိသလောက်ပင် ဖြစ်သည်။ ဆန်တီနယ်ကျွန်းသားများနှင့် အဆက်အသွယ်ပြုရန် ကြိုးပမ်းသည့် အခါတိုင်းပင် (ပုံပါအတိုင်း) မြှားများဖြင့် ပစ်ခတ်တိုက်ခိုက်ကြပေသည်။ သူတို့ဘာသာ သီးခြား နေထိုင်လိုသည်မှာ ထင်ရှားပေသည်။ ထိုကျွန်းသည် ကမ္ဘာတစ်ဝှမ်းလုံးနှင့် အဆက်အသွယ် လုံးဝမရှိဘဲ ကျန်ရစ်သော နောက်ဆုံးနေရာတစ်ခု ဖြစ်သည်။</p>
<h1 align="center">English Version</h1>
<h2 align="center">Myanmar's most mysterious neighbours:  the peoples of the Andaman Islands</h2>
<p align="justify">The Andaman Islands are closer to Yangon than Mandalay.  They are today part of India.  But their indigenous peoples are perhaps the most isolated anywhere in the world.

There are today only several hundred native Andamanese people left.  They speak languages that are unrelated to any other.  

Genetically, they are closer to Asians than anyone else.  Interestingly, the few whose DNA have been tested are of the Y Haplogroup D-M174, which is found also in Tibet, Yunnan and Japan.  Scientists believe they are descended from the first people who left Africa 60,000 years ago and then over thousands of years followed the coasts to Myanmar then down to Australia. One branch may have also travelled north and become the first people in eastern Asia.  During the last Ice Age, the Andaman Islands were connected by land to Myanmar, but became islands with the rising in sea levels 10,000 years ago.  The Andaman people have been almost entirely isolated ever since.

The Burmese call the Islands "Kappali Kyun" after the Arab word Kaffir (now derogatory) originally meaning non-Muslims, and now (especially in South Africa) referring to black Africans.

One of the islands - North Sentinel Island - is completely isolated even today.  We know almost nothing about the people there.  Any attempt to contact the Sentinelse have been met with a hail of arrows (top photo).  They clearly want to be left alone.  It is the last place in the world not connected to anywhere else. </p>

</body>
</html>